%\part{АНОТАЦІЯ}
\begin{center}
    {\normalfont \textbf{
    	АНОТАЦІЯ\\
    	Семенов А.К. Електрофізичні властивості багатофазних дисперсних систем.} -- Кваліфікаційна наукова праця на правах рукопису.}
\end{center}
\vskip 10pt

Дисертація на здобуття наукового ступеня кандидата фізико-матема\-тичних наук за спеціальністю 01.04.02 -- теоретична фізика. -- Одеський національний університет імені І.І. Мечникова, МОН України, Одеса, 2020.

\vskip 10pt

Дисертаційна робота присвячена побудові теоретичної моделі ефективних квазістатичних електрофізичних характеристик невпорядкованих тривимірних макроскопічно однорідних та ізотропних систем сферичних частинок з морфологією тверде ядро-проникна оболонка, її аналізу та застосуванням до опису квазістатичних електричної провідності $\sigma_{\rm eff}$ та діелектричної проникності $\varepsilon_{\rm eff}$ багатофазних гетерогенних систем. 
Ці системи є одними з найбільш поширених, але найменш теоретично досліджених через необхідність, з одного боку, враховувати різноманітні міжфазні та матричні ефекти, що формують мікроструктуру системи та, з другого, розв'язувати суттєво бачаточастинкову електродинамічну задачу.
У роботі показується, що їх ефективний опис можливий при використанні модельної системи сферичних частинок з морфологією тверде ядро - проникна оболонка. Оболонки в загальному випадку мають радіальний розподіл комплексної діелектричної проникності.
%проникних оболонок з  радіальним розподілом комплексної діелектричної проникності. 
Локальне значення  комплексної проникності в точках перекривання компонентів системи визначається відстанню до найближчої частинки. 
Для побудови моделі застосовується метод компактних груп неоднорідностей, який узагальнюється на системи з провідними компонентами. В рамках цього методу система розглядається, як сукупність макроскопічних областей (компактних груп), які є точковими по відношенню до тестуючого поля, але достатньо великими, щоб мати властивості всієї системи. 
Компактним групам відповідають сингулярні внески в пропагатор, які в квазістатичному наближенні є домінуючими, що дозволяє підсумувати весь ітераційний ряд без необхідності розрахунку його окремих доданків.
%Цей метод дозволяє врахувати всі багаточастинкові кореляційні та поляризаційні ефекти в системі в квазістатичному наближенні, обходячи необхідність розрахунку окремих внесків. 
Обчислювальна схема замкнена вимогою виконання в її рамках вiдомих граничних умов для нормальних компонент комплексного електричного струму.
Остаточними результатами є інтегральне співвідношення яке
пов'язує ефективну квазістатичну комплексну проникність системи з комплексними проникностями та об'ємними проникностями її компонентів та,
при виконанні певних умов, схожі співвідношення для $\sigma_{\rm eff}$ та $\varepsilon_{\rm eff}$.
%введенні певного правила визначення локального значення комплексної проникності в точках перекривання компонентів системи, застосуванні до такої модельної системи методу компактних груп неоднорідностей, узагальненого на системи з провідними компонентами, та замиканні обчислювальної схеми  вимогою виконання в її рамках вiдомих граничних умов для нормальних компонент комплексного електричного струму.

Для тестування теоретичних результатів були використані існуючі дані числових симуляцій, виконаних в рамках алгоритму Random Resistor Network для статичної провідності вказаних модельних систем  з різними діаметрами ядер та товщин електрично однорідних та неоднорідних оболонок. Ці дані були отримані для випадку, коли провідність оболонок $\sigma_2$ є набагато вищою, ніж провідності матриці $\sigma_0$ та ядер $\sigma_1$, який є характерним для твердих композитних (ТКЕ) та полімерних композитних (ПКЕ) електролітів.
Беручи до уваги  особливості  використаного в симуляціях алгоритму та пов'язані з цим проблеми відображення результатів моделі на дані симуляцій, показано, що теорія спроможна повністю відтворити ці дані.

Продемонстровано застосовність моделі для опису концентраційних залежностей електричної провідності $\sigma_{\rm eff}$ реальних твердих композитних та полімерних композитних електролітів.
Для аналізу використовувалися відомі експериментальні дані Ліанга для ТКЕ, утвореного диспергуванням частинок $\rm Al_2O_3$
в полікристалічну матрицю $\rm LiI$, та групи Вєчорека для ПКЕ на основі поліетилен-оксиду ($\rm PEO$)
та $\rm PEO$ з приєднаним оксіметиленом ($\rm OMPEO$) з додаванням солей $\rm NaI$ або $\rm LiClO_4$, де в якості наповнювачів виступали частинки $\rm Na_{3.2}Zr_2P_{0.8}Si_{2.2}O_{12}$ (NASICON), $\rm \theta-Al_2O_3$ або глобули поліакриламіду ($\rm PAAM$). 
Обробка даних виконувалась за допомогою модельних профілів  провідності $\sigma_2(r)$ проникних оболонок, форма яких поступово ускладнювалася від сходинки зі сталою висотою до суперпозиції сигмоїд.
Зроблено і аргументовано припущення, що отримані за результатами такої обробки профілі $\sigma_2(r)$ можуть бути використані для аналізу ролі різних фізико-хімічних механізмів у формуванні ефективної провідності $\sigma_{\rm eff}$. 
%Наявність кількох добре виражених ділянок в отриманих профілях вказує на зміну відносної ролі цих механізмів зі зміною концентрації диспергованих частинок: із зростанням концентрації  домінуючими стають ближчі до ядра ділянки.

Зокрема, для ТКЕ $\rm LiI-Al_2O_3$ $\sigma_2(r)$ має дві чітко виділені ділянки.   Зовнішня ділянка відображає внесок матричних процесів у формування $\sigma_{\rm eff}$. Ними можуть бути неконтрольоване легування матриці при підготовці експериментальних зразків, накопичення дислокацій тощо. Внутрішня ділянка вказує на існування високопровідного шару просторового заряду навколо частинок $\rm \theta-Al_2O_3$. Він може спричинятися накопиченням точкових дефектів, про що свідчать результати порівняння
отриманих характеристик цієї ділянки з оцінками інших авторів.

Результати для ПКЕ показують наявність двох-трьох чітко виражених
ділянок $\sigma_2(r)$, які допускають наступну інтерпретацію. Центральна ділянка
$\sigma_2(r)$ відображає формування навколо частинок в ПКЕ аморфізованих областей з відносно високою провідністю, яка є результатом підвищеної рухливості іонів розчиненої солі в цих областях. Найближча до ядра ділянка описує сумарний ефект кількох можливих процесів: утруднення руху сегментів полімерних ланцюгів в безпосередньому околі твердих частинок, що веде до зниження локальної провідності; вплив провідних властивостей самих частинок;
нерегулярність форми частинок. Найвіддаленіша ділянка $\sigma_2(r)$ ефективно
відображає залежність $\sigma_0$ від концентрації $c$ частинок PAAM в ПКЕ $\rm OMPEO-LiClO_4-PAAM$ внаслідок зв'язування іонами солі поодиноких молекул PAAM, розподілених в матриці поза межами глобул PAAM в процесі створення зразків.

У силу різної фізичної природи задіяних механізмів параметри цих ділянок повинні по-різному залежати від температури. Оскільки,
провідності трьох ділянок профілю $\sigma_2(r)$ та матриці в ПКЕ $\rm OMPEO-LiClO_4-PAAM$ формуються процесами в областях з різним ступенем аморфності, то температурні залежності провідностей цих областей моделювались за допомогою трипараметричного емпіричного закону Фогеля-Таммана-Фульхера (VTF). Параметри VTF для цих областей знаходяться шляхом обробки трьох ізотерм $\sigma_{\rm eff} (c,T)$ в рамках тришарової моделі при фіксованих значеннях інших параметрів моделі. Показано, що отриманих значень достатньо для
відновлення температурних залежностей $\sigma_{\rm eff}$ для решти досліджених ПКЕ з іншими значеннями концентрації PAAM.
%при різних значеннях концентрацій PAAM за допомогою запропонованої моделі.

%Це припущення дозволило успішно застосувати теорію для аналізу температурних залежностей провідностей окремих компонентів модельної системи та на їх базі відновити  дані для температурної залежності ефективної провідності ПКЕ $\rm OMPEO-LiClO_4-PAAM$.

Модель також застосовано для аналізу електричної перколяції в системі типу ізолятор-провідник з неоднорідним міжфазним шаром при $\sigma_0 \ll \sigma_2 \leq \sigma_1$. Показано, що у цьому випадку поведінка
ефективних електричної провідності $\sigma_{\rm eff}$ та діелектричної проникності $\varepsilon_{\rm eff}$ має перколяційний характер.
Встановлено, що в рамках моделі поріг перколяції $c_{\rm c}$ в системі проникних оболонок визначається лише геометричними властивостями оболонок. На прикладі модельних експоненціальних розподілів провідності оболонок проаналізовано перколяційну поведінку ефективних електричної провідності та діелектричної проникності в околі цього порогу та показано, що  ефективні  критичні індекси перколяції не є універсальними, а залежать від відносних провідностей компонентів та концентраційного інтервалу, на якому вони визначаються. Цей факт дозволяє пояснити широкий спектр їх відомих значень. 
Показано, що теорія може демонструвати ефект ``подвійної перколяції'' -- появу другого перколяційного переходу за рахунок безпосередніх контактів між високопровідними ядрами. Діелектрична проникність в околі кожного з порогів перколяції має максимум. 
Показано, що модель з однорідною оболонкою при $c<c_{\rm c}$ достатньо добре описує експериментальні дані для $\varepsilon_{\rm eff}$ та $\sigma_{\rm eff}$ спеціально підготовленої системи на основі KCl
з наночастинками Ag, покритими проникним оксидним шаром. При $c>c_{\rm c}$ важливою стає внутрішня структура оболонок, тому для відновлення наявних даних для $\sigma_{\rm eff}$ використано розглянутий неоднорідний профіль. Отримані оцінки для відносної товщини оболонки близькі до прогнозованих експериментаторами; отримана неоднорідна структура профілю оболонки може бути результатом механізму тунелювання електронів, що підтверджується формою його зовнішньої частини та оцінками характерної довжини тунелювання. 
%Внески в профіль ефектів, які грають роль на більш високих концентраціях (наприклад, spill-out ефект), неможливо виявити за відсутністю даних.

%Продемонстровано застосовність моделі для опису концентраційної поведінки ефективних дійсної діелектричної проникності та електричної провідності реальних систем типу ізолятор-провідник з проникним міжфазним шаром та можливі фізичні механізми, відповідальні за його провідні властивості.

Використаний в роботі метод компактних груп застосовано для критичного аналізу диференціальної схеми обчислення ефективних квазістатичних електричних параметрів дисперсних систем.  Показано, що класична диференціальна схема є застосовною лише для систем з малими різницями діелектричних проникностей компонентів та у вузьких концентраційних інтервалах, а її модифікації ведуть до результатів, що не задовольняють відомі строгі межі   для значень ефективних параметрів системи.

Наприкінці роботи наведено основні висновки, зроблені на базі виконаного дисертаційного дослідження, та список використаних бібліографічних джерел.
%
%Основні результати дисертації наступні:
%\begin{itemize}[leftmargin=*]
%	\item 
%	Побудовано замкнену статистичну модель квазістатичного електричного відгуку макроскопічно однорідних та ізотропних дисперсних систем частинок з морфологією типу тверде ядро-проникна оболонка на базі МКГ.
%	\item
%	Результати моделі для статичної провідності успішно протестовано на числових даних, отриманих в рамках алгоритму Random Resistor Network для модельних систем з електрично однорідними та неоднорідними оболонками; продемонстровано суттєві переваги  над моделям Максвелла-Гар\-нетта, Бруггемана та Накамури-Нана-Вєчорика. 
%	\item
%	Продемонстровано застосовність теорії до кількісного опису експериментальних даних з ефективної провідності твердих композитних та полімерних композитних електролітів та аналізу ролі різних фізико-хімічних механізмів у її формуванні.
%	\item
%	Продемонстровано застосовність теорії до кількісного опису ефективних електричної провідності та діелектричної проникності невпорядкованих композитів типу ізолятор--провідник. Встановлено залежність положення порогу перколяції від геометричних параметрів оболонки. Продемонстровано залежність ефективних  критичних індексів для таких систем від геометричних та електричних параметрів компонентів та способу обробки експериментальних даних.
%	\item
%	Показано загальну обмеженість диференціальної схеми для аналізу ефективних квазістатичних електричних параметрів дисперсних систем.
%\end{itemize}

\vskip 15pt
\textbf{Ключові слова:} метод компактних груп, модель ядро-оболонка, електрична провідність, діелектрична проникність, дисперсна система, перколяція, композитні електроліти, нанокомпозити, диференціальний метод


% врахування великої кількості різних факторів, що включають міжфазні ефекти (формування оксидних оболонок, областей з високою концентрацією дефектів, подвійних електричних шарів, областей аморфізованого полімеру тощо) та ефекти пов'язані зі змінами властивостей матриці (внаслідок неконтрольованого легування, забруднення, змін внутрішньої структури тощо). 
%Розглядувана модель дозволяє врахувати ці ефекти через моделювання одночастинкового профілю розподілу комплексної діелектричної проникності оболонок.
