%\part{АНОТАЦІЯ}
\begin{center}
    {\normalfont \textbf{
    	АНОТАЦІЯ\\
    	Семенов А.К. Електрофізичні властивості багатофазних дисперсних систем.} -- Кваліфікаційна наукова праця на правах рукопису.}
\end{center}
%\vskip 5pt

Дисертація на здобуття наукового ступеня кандидата фізико-матема\-тичних наук за спеціальністю 01.04.02 -- теоретична фізика. -- Одеський національний університет імені І.І. Мечникова, МОН України, Одеса, 2020.

%\vskip 5pt

Дисертаційна робота присвячена побудові теоретичної моделі ефективних квазістатичних електрофізичних характеристик тривимірних макроскопічно однорідних та ізотропних систем сферичних частинок з морфологією тверде ядро-проникна оболонка, її аналізу та застосуванням до опису квазістатичних електричної провідності $\sigma_{\rm eff}$ та діелектричної проникності $\varepsilon_{\rm eff}$ невпорядкованих багатофазних гетерогенних систем. Ці системи є одними з найбільш розповсюджених, але найменш теоретично досліджених через необхідність, з одного боку, враховувати різноманітні міжфазні та матричні ефекти, що формують мікроструктуру системи та, з другого боку, розв'язувати суттєво бачаточастинкову електродинамічну задачу.
У роботі показується, що їх ефективний опис стає можливим при використанні моделі проникних оболонок з певним радіальним розподілом комплексної діелектричної проникності, введенні певного правила визначення локального значення комплексної проникності в системі та застосуванні до такої модельної системи методу компактнх груп неоднорідностей, узагальненого на системи з провідними компонентами.
% врахування великої кількості різних факторів, що включають міжфазні ефекти (формування оксидних оболонок, областей з високою концентрацією дефектів, подвійних електричних шарів, областей аморфізованого полімеру тощо) та ефекти пов'язані зі змінами властивостей матриці (внаслідок неконтрольованого легування, забруднення, змін внутрішньої структури тощо). 
%Розглядувана модель дозволяє врахувати ці ефекти через моделювання одночастинкового профілю розподілу комплексної діелектричної проникності оболонок.

В першому розділі дисертації наведено критичний аналіз основних теорій, що використовуються для опису електрофізичних властивостей макроскопічно однорідних та ізотропних дисперсних систем: класичні підходи Макс\-велла-Гарнетта та Бруггемана; 
методи знаходження меж допустимих значень ефективних параметрів;
методи вивчення задач перколяції провідності;
моделі систем частинок з морфологією тверде ядро-проникна оболонка, як один із способів врахування фізико-хімічних ефектів в системі;
strong-property-fluctuation theory для сильно неоднорідних середовищ та метод компактних груп неоднорідностей, який кладеться в основу подальших досліджень.

Другий розділ присвячений  узагальненню методу компактних груп (МКГ) на провідні системи з комплексною діелектричною проникністю  та його застосуванню до розглядуваної модельної системи. Вважається, що проникні оболонки є радіально неоднорідними, а локальне значення комплексної проникності в системі при їх взаємному перекритті визначається відстанню до найближчої частинки. 
У рамках МКГ припускається, що відгук розглядуваної системи еквівалентний відгуку допоміжної системи, утвореної диспергуванням компонент першої в певну однорідну матрицю. У роботі її властивості  знаходяться з вимоги виконання граничних умов для нормальних компонент комплексного струму на межі розділу між цією матрицею і гомогенізованим середовищем. %Останнє робить теорію замкненою. 
Допоміжна система розглядається як сукупність макроскопічних областей (компактних груп) з лінійними розмірами, набагато меншими ніж довжина хвилі тестуючого поля, але достатньо великими, щоб мати властивості всієї системи. 
При аналізі ітераційних рядів  для поля і струму в такій системі, пропагатори можна замінити їх сингулярними внесками та в результаті виразити ці ряди через моменти  розподілу комплексної проникності в компактних групах.
%Вважається, що локальне значення комплексної проникності визначається відстанню до найближчої частинки.
%Для узагальнення теорії розглядається загальний випадок тривимірної макроскопічно однорідної та ізотропної гетерогенної системи з провідними компонентами, вважаючи частоту тестуючого поля достатньо малою, щоб вкладами діелектричних втрат можна було знехтувати. Для замикання теорії використовуються стандартні граничні умови для нормальних компонент комплексного струму на межі розділу розглядуваної системи та допоміжного середовища, введення якого дозволяє отримати фізично узгоджені результати. 
%Отриманий результат є строгим у статичному наближенні та залежить лише від виду функції розподілу локального значення комплексної проникності в системі. 
Для розглядуваної модельної системи він записується у вигляді лінійної комбінації характеристичних функції областей, зайнятих її компонентами, з ваговими коефіцієнтами, що дорівнюють проникностям цих компонентів.
%Для електрично неоднорідних оболонок з радіально симетричним профілем проникності внесок оболонок в цей розподіл визначається інтегральним виразом.
Остаточними результатами є інтегральне співвідношення яке пов'язує ефективну квазістатичну комплексну проникність системи з комплексними проникностями та об'ємними проникностями її компонентів та, при виконанні  певних умов, схожі співвідношення для $\sigma_{\rm eff}$ та $\varepsilon_{\rm eff}$.
%Структура частинок враховується лише за рахунок функції об'ємної концентрації проникних оболонок; для розглядуваної системи сферичних частинок були використані відомі з літератури статистичні оцінки.

В третьому розділі увага зосереджується на тестуванні та практичних застосуваннях отриманих співвідношень для випадку, коли провідність оболонок $\sigma_2$ є набагато вищою, ніж провідності матриці $\sigma_0$ та ядер $\sigma_1$, який є характерним для твердих композитних (ТКЕ) та полімерних композитних (ПКЕ) електролітів.
Тестування моделі виконується шляхом порівняння її результатів з широким масивом існуючих даних числових симуляцій, отриманими за допомогою алгоритму Random Resistor Network для концентраційних залежностей об'ємної концентрації оболонок та статичної провідності $\sigma_{\rm eff}$ розглядуваної модельної системи для різних значень геометричних і електричних параметрів її компонентів. 
При цьому у дисертаційній роботі враховується,  що оскільки при реалізації алгоритму RRN система із заданою товщиною оболонок замінювалась системою уявних кубічних комірок, яка потім використовувалися для побудови тривимірної ґратки резисторів, то при виконанні вимоги, щоб об'ємні концентрації твердих ядер  та комірок, які їм відповідають, були рівними, відносна товщина оболонок буде меншою від відносної товщини, заданої в симуляціях. 
Вибравши для кожної серії симуляцій значення відносної товщини з допустимого проміжку значень можна відновити дані симуляцій на всьому концентраційному інтервалі для частинок з однорідними оболонками. 
Для відновлення даних для неоднорідних оболонок треба ввести ще один параметр, який враховує ефективну зміну висоти  профілю провідності оболонок при переході до системи комірок.

Далі описується загальний алгоритм використання розробленої моделі для аналізу експериментальних даних та наводяться результати його застосування для даних з $\sigma_{\rm eff}$ ТКЕ, утвореного диспергуванням частинок $\rm Al_2O_3$ в полікристалічну матрицю $\rm LiI$, та ПКЕ на основі поліетилен-оксиду (PEO) та PEO з приєднаним оксіметиленом (OMPEO) з додаванням солей $\rm NaI$ або $\rm LiClO_4$, де в якості наповнювачів виступали частинки $\rm Na_{3.2}Zr_2P_{0.8}Si_{2.2}O_{12}$, $\rm \theta- Al_2O_3$ або глобули поліакриламіду (PAAM). 
Обробка даних виконувалась за допомогою неоднорідного профілю  $\sigma_2(r)$, форма якого поступово ускладнювалася від сходинки зі сталою висотою до суперпозиції сигмоїд.
Виказується  припущення та наводяться аргументи на його користь, що отримані за результатами такої обробки профілі $ \sigma_2(r)$ можуть бути використані для аналізу ролі різних фізико-хімічних механізмів на формування $\sigma_{\rm eff}$. 
%Наявність кількох добре виражених ділянок $\sigma_2(r)$ вказує на зміну відносної ролі цих механізмів зі зміною концентрації диспергованих частинок: із зростанням концентрації  домінуючими стають ближчі до ядра ділянки.

Для ТКЕ $\rm LiI-Al_2O_3$ зовнішня ділянка $\sigma_2(r)$ відображає як внесок матричних процесів у формування $\sigma_{\rm eff}$. Ними можуть бути неконтрольоване легування матриці при підготовці експериментальних зразків, накопичення дислокацій тощо. 
Внутрішня ділянка вказує на існування високопровідного шару просторового заряду навколо частинок $\rm Al_2O_3$. Він може спричинятися накопиченням точкових дефектів, про що свідчать результати порівняння отриманих характеристик цієї ділянки з оцінками інших авторів.

Результати для ПКЕ показують наявність двох-трьох чітко виражених ділянок $\sigma_2(r)$, які допускають наступну інтерпретацію.
Центральна ділянка $\sigma_2(r)$ відображає  формування навколо частинок в ПКЕ аморфізованих областей з відносно високою провідністю, яка є результатом підвищеної рухливості іонів розчиненої солі в цих областях. 
Найближча до ядра  ділянка описує сумарний ефект кількох можливих процесів: утруднення руху сегментів полімерних ланцюгів  в безпосередньому околі твердих частинок, що веде до зниження локальної провідності; вплив провідних властивостей самих частинок; нерегулярність форми частинок. 
%Крім того, отрим{\colr ане нами} значення провідності $\sigma_1\approx 0.690$~мкСм/см для частинок NASICON в ПКЕ суттєво відрізняється від {\colr табличного значення їх} провідності $\sigma_1\approx 138$~мкСм/см до диспергування в ПКЕ. Цей результат {\colr може} вказу{\colr вати} на формування на поверхні частинок слабкопровiдної оболонки, що підтверджується даними аналізу експериментальних зразків. 
Найвіддаленіша ділянка $\sigma_2(r)$ ефективно відображає залежність провідності матриці $\sigma_0$ від $c$ в  ПКЕ $\rm OMPEO-LiClO_4-PAAM$ внаслідок зв'язування іонами солі окремих ланцюжків PAAM, що залишилися поза межами глобул PAAM. 

%У силу різної фізичної природи задіяних механізмів параметри цих ділянок $\sigma_2(r)$ повинні по-різному залежати від температури. Це припущення дозволяє застосувати теорію для аналізу даних температурної залежності $\sigma_{\rm eff}$ ПКЕ $\rm OMPEO-LiClO_4-PAAM$.
Далі теорія розширюється для аналізу температурної залежності $\sigma_{\rm eff}$.
Провідності трьох ділянок профілю $\sigma_2(r)$ та матриці в ПКЕ $\rm OMPEO-LiClO_4-PAAM$ формуються процесами в  областях з різним ступенем аморфності, тому температурна залежність провідностей цих областей моделюється за допомогою трипараметричного емпіричного закону Фогеля-Там\-мана-Фульхера (VTF).
Параметри VTF для цих областей знаходяться шляхом обробки трьох ізотерм $\sigma_{\rm eff} (c,T)$ в рамках тришарової моделі при фіксованих значеннях інших параметрів моделі. Показується, що отриманих значень достатньо для відновлення температурних залежностей $\sigma_{\rm eff}$  при різних значеннях концентрацій PAAM за допомогою запропонованої моделі. 

У четвертому розділі аналізуються перколяційні властивості отриманих рівнянь для систем типу провідник-ізолятор з неоднорідним міжфазним шаром при $\sigma_0 \ll \sigma_2 \leq \sigma_1$ на прикладі експоненціальних розподілів провідності оболонок.
Показується, що у цьому випадку поведінка $\sigma_{\rm eff}$ та $\varepsilon_{\rm eff}$ має перколяційний характер.
Поріг перколяції $c_{\rm c}$ визначається лише геометричними властивостями оболонок; ефективні перколяційні критичні індекси для розвинутої моделі не є універсальними, а залежать від відносної провідності матриці $\sigma_0/\sigma_1$ та концентраційного інтервалу, на якому вони визначаються, що дозволяє пояснити широкий спектр їх відомих значень. 
%За умови $\sigma_2 \ll \sigma_1$, $\sigma_{\rm eff}$ демонструє ефект ``подвійної перколяції'' внаслідок формування перколяційних кластерів, утворених проникними оболонками або твердими ядрами. %Схожий ефект спостерігається, наприклад, в системах утворених диспергуванням нанотрубок в рідко-кристалічну матрицю. Діелектрична проникність в околі кожного з порогів перколяції має максимум.
Показується, що модель з однорідною оболонкою при $c < c_{\rm c}$ достатньо добре описує експериментальні дані для $\varepsilon_{\rm eff}$ та $\sigma_{\rm eff}$ спеціально підготовленої системи на основі KCl з наночастинками Ag, покритими проникним оксидним шаром. 
%Зокрема, теорія описує експериментальні дані краще за скейлінгові закони. 
При  $c > c_{\rm c}$ важливою стає внутрішня структура оболонок, тому для відновлення наявних даних для $\sigma_{\rm eff}$ використано розглянутий неоднорідний профіль.
Отримані оцінки для відносної товщини оболонки близькі до прогнозованих експериментаторами; отримана неоднорідна структура її профілю може бути результатом механізму тунелювання електронів, що підтверджується формою його зовнішньої частини та оцінками характерної довжини тунелювання. 
Внески в профіль ефектів, які грають роль на більш високих концентраціях (наприклад, spill-out ефект), неможливо виявити за відсутністю даних.

В п'ятому розділі МКГ застосовується для критичного аналізу диференціальних схем обчислення ефективної діелектричної проникності невпорядкованих систем та на прикладі системи твердих діелектричних куль в діелектричній матриці демонструється їх  обмеженість.
Для цього МКГ формулюється у зручному вигляді для побудови загальної диференціальної схеми.
Показується, що  відому асиметричну модель Бруггемана (АМБ) можна отримати лише за наступних умов: 
а) концентрація компоненту, що додається, є малою;
б) різниці між діелектричними проникностями компонентів малі.
Якщо ж виконується тільки перша умова, що відповідає класичним твердженням АМБ, ми отримаємо модифіковану АМБ.
Показується, що отримані нові співвідношення не задовольняють межам Хашина-Штрікмана. 

%Основні результати дисертації наступні:
%
%1) Побудовано замкнену статистичну модель квазістатичного електричного відгуку макроскопічно однорідних та ізотропних дисперсних систем частинок з морфологією типу тверде ядро--проникна оболонка на базі МКГ.
%
%2) Результати моделі для $\sigma_{\rm eff}$ успішно протестовано на  даних симуляцій, отриманих в рамках алгоритму RRN для розглядуваних модельних систем з електрично однорідними та неоднорідними оболонками. 
%
%3) Продемонстровано застосовність теорії до кількісного опису експериментальних даних з $\sigma_{\rm eff}$ для ТКЕ і ПКЕ та аналізу ролі різних фізико-хімічних механізмів у її формуванні.
%
%4) Продемонстровано застосовність теорії до кількісного опису ефективних електричної провідності та діелектричної проникності невпорядкованих композитів типу ізолятор--провідник. Встановлено залежність положення порогу перколяції від геометричних параметрів оболонки. Продемонстровано залежність ефективних  критичних індексів для таких систем від геометричних та електричних параметрів компонентів та способу обробки  даних.
%
%5) Показано загальну обмеженість диференціальної схеми для аналізу ефективних квазістатичних електричних параметрів дисперсних систем.



%\vskip 10pt
\textbf{Ключові слова:} метод компактних груп, модель ядро-оболонка, електрична провідність, діелектрична проникність, дисперсна система, перколяція, композитні електроліти, нанокомпозити, диференціальний метод