%\part{АНОТАЦІЯ}
\begin{center}
    {\normalfont \textbf{
    	АНОТАЦІЯ\\
    	Семенов А.К. Електрофізичні властивості багатофазних дисперсних систем.} -- Кваліфікаційна наукова праця на правах рукопису.}
\end{center}
\vskip 15pt

Дисертація на здобуття наукового ступеня кандидата фізико-матема\-тичних наук за спеціальністю 01.04.02 -- теоретична фізика. Одеський національний університет імені І.І. Мечникова, МОН України, Одеса, \the\year.

\vskip 15pt

В роботі побудовано модель квазістатичного електричного відгуку невпорядкованих тривимірних систем частинок з морфологією тверде ядро--проникна оболонка. Оболонки в загальному випадку вважались електрично неоднорідними; при їх перекритті домінуючими були області ближчі до ядра. Теорію побудовано на базі метода компактних груп та замкнено за рахунок граничних умов для нормальних компонент густини комплексного струму.

Для тестування теорії були використані існуючі дані числових симуляцій зі статичної провідності для різних діаметрів ядер та товщин електрично однорідних та неоднорідних оболонок. Проаналізували особливості відображення модельної системи розглянутим алгоритмом, з урахуванням чого показали, що теорiя в достатній мірі здатна відновити всі розглянуті дані.

Показали спроможність теорії до опису експериментальних даних з електричної провідності твердих композитних та полімерних композитних електролітів. З’ясували фізичний зміст отриманих модельних профілів провідності оболонок: окремі області профілю ефективно відображають внески фізико-хімічних ефектів, що домінують на відповідних концентраційних інтервалах. 

Виконано аналіз ефекту електричної перколяції діелектричної проникності та електричної провідності систем типу ізолятор--провідник з міжфазним шаром. Встановлено, що поріг перколяції в рамках теорії залежить лише від відносної товщини оболонки; ефективні критичні індекси провідності таких систем залежать лише від геометричних та електричних параметрів компонентів та способу обробки експериментальних даних. 

Проаналізовано диференціальну схему аналізу ефективних квазістатичних електричних параметрів дисперсних систем. Показано, що вона є застосовною лише для систем з малими різницями діелектричних проникностей компонентів у вузьких концентраційних інтервалах.




\vskip 15pt
\textbf{Ключові слова:} метод компактних груп, модель ядро-оболонка, електрична провідність, діелектрична проникність, дисперсна система, перколяція, композитні електроліти, нанокомпозити, диференціальний метод