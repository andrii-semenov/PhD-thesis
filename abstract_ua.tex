%\part{АНОТАЦІЯ}
\begin{center}
    {\normalfont \textbf{
    	АНОТАЦІЯ\\
    	Семенов А.К. Електрофізичні властивості багатофазних дисперсних систем.} -- Кваліфікаційна наукова праця на правах рукопису.}
\end{center}
\vskip 15pt

Дисертація на здобуття наукового ступеня кандидата фізико-математичних наук за спеціальністю 01.04.02 -- теоретична фізика. Одеський національний університет імені І.І. Мечникова, МОН України, Одеса, \the\year.

\vskip 15pt

Практичне застосування композитних матеріалів стає 
все більш розповсюдженим через їх унікальні фізичні властивості, 
що не спостерігаються у природних речовин. Через це росте як
потреба вирішення задач створення композитних матеріалів 
з бажаними та контрольованими електрофізичними властивостями 
(наприклад, тверді композитні та полімерні композитні електроліти), 
так і необхідність побудови й вдосконалення надійних теоретичних 
моделей для кількісного опису та аналізу їх характеристик.

Найбільш економічним та поширеним, але найменш теоретично 
дослідженим типом таких систем є тривимірні невпорядковані системи,
утворені диспергуванням частинок наповнювача в несучу матрицю.
Теоретичне вивчення електрофізичних властивостей таких систем є 
нетривіальною та далекою від свого точного розв'язання задачею, 
оскільки їх характеристики, як правило, є результатом
дії різних структурних та фізико-хімічних факторів і механізмів,
ключові з яких є: різного роду міжфазні ефекти (нерегулярність 
форми диспергованих частинок; контактний опір; оксидні
шари; формування високопровідних областей з підвищеною концентрацією
дефектів чи іонів; аморфізація полімерної матриці тощо), зміни
властивості самої матриці (внаслідок неконтрольованого легування, 
забруднення, змін внутрішньої структури тощо). Після переходу до 
задачі гомогенізації це додатково ускладнюється необхідністю 
врахування багаточастинкових поляризацій і кореляцій.

В даній дисертаційній роботі побудовано замкнений теоретичний 
підхід до опису ефективного квазістатичного електричного відгуку 
невпорядкованих систем частинок, з морфологією тверде ядро--
проникна оболонка, диспергованих в однорідну матрицю. 
Оболонки є, у загальному випадку, електрично неоднорідними та 
підкоряються певним правилам перекриття. Властивості різних 
частин оболонок проявляються в різних концентраційних 
інтервалах, що дозволяє ефективно відобразити через них  
вклад відповідних механізмів. 
Електродинамічна гомогенізація моделі здійснювалась з 
використанням граничних умов для нормальних компонент електричного 
поля в рамках методу компактних груп неоднорідностей, що 
був узагальнений на випадок провідних систем. Метод компактних
груп дозволяє врахувати багаточастинкові поляризаційні та 
кореляційні процеси без їх деталізації, використовуючи розклад
пропагатора поля на сингулярну та головну частини разом із 
властивостями симетрії досліджуваної моделі. Це насправді дозволяє 
стверджувати, що отримані теоретичні співвідношення між 
ефективною статичною електричною провідністю системи та 
електричними і геометричними параметрами компонентів є
строгими, що підтверджуються результатами їх порівняння 
з існуючими даними симуляцій досліджуваних модельних систем отриманих 
методом Random Resistor Network. Також показано, що ці співвідношення
спроможні адекватно описувати широкі масиви експериментальних даних 
для ефективної квазістатичної провідності твердих композитних 
і полімерних композитних електролітів, ефективних електричної 
провідності та діелектричної проникності  в околі порогу 
електричної перколяції в системі діелектрик-провідник із 
міжфазним шаром. Теорія також дозволяє показати непослідовність 
та обмеженість поширеної диференціальної схеми для обчислення 
ефективних електричних параметрів гетерогенних систем.

Розвинута теорія може розглядатися як новий гнучкий інструмент 
для аналізу та діагностики як ефективних електрофізичних параметрів
невпорядкованих композитних систем, так і існуючих методів їх вивчення. 


\vskip 15pt
\textbf{Ключові слова:} метод компактних груп, модель ядро-оболонка, електрична провідність, діелектрична проникність, дисперсна система, перколяція, композитні електроліти, нанокомпозити, диференціальний метод