%\part{АНОТАЦІЯ}
\begin{center}
    {\normalfont \textbf{
    	АНОТАЦІЯ\\
    	Семенов А.К. Електрофізичні властивості багатофазних дисперсних систем.} -- Кваліфікаційна наукова праця на правах рукопису.}
\end{center}
\vskip 15pt

Дисертація на здобуття наукового ступеня кандидата фізико-матема\-тичних наук за спеціальністю 01.04.02 -- теоретична фізика. Одеський національний університет імені І.І. Мечникова, МОН України, Одеса, \the\year.

\vskip 15pt

В роботі побудовано модель квазістатичного електричного відгуку невпорядкованих тривимірних систем частинок з морфологією тверде ядро--проникна оболонка. Оболонки в загальному випадку вважалися електрично неоднорідними; при їх перекриванні локальне значення комплексної діелектричної проникності  визначалося властивостями оболонки найближчого до заданої точки ядра. Обчислення виконано на базі методу компактних груп неоднорідностей. Вимога виконання для гомогенізованого середовища відомих граничних умов для нормальних компонент комплексних полей дозволила зробити теорію замкненою.

Для тестування теоретичних результатів були використані існуючі дані числових симуляцій зі статичної провідності вказаних систем  з різними діаметрами ядер та товщин електрично однорідних та неоднорідних оболонок. Беручи до уваги  особливості алгоритму симуляцій та пов'язані з цим проблеми відображення результатів моделі на дані симуляцій, показано, що теорія спроможна повністю відтворити ці дані.

Продемонстровано застосовність моделі для опису електричної провідності реальних твердих композитних та полімерних композитних електролітів. Проаналізовано фізичний зміст отриманих за результатами обробки експерименту модельних профілів провідності оболонок та наведено аргументи, що різні їх ділянки ефективно відображають внески фізико-хімічних ефектів, що домінують на відповідних  інтервалах концентрацій. 

Модель також застосовано для аналізу електричної перколяції в системі типу ізолятор--провідник з міжфазним шаром. Проаналізовано поведінку електричної провідності та дiелектричної проникності, встановлено, що в рамках моделі поріг перколяції залежить лише від відносної товщини оболонки, тоді як ефективні критичні індекси залежать не лише від геометричних та електричних параметрів компонентів, але й від способу обробки  даних. 

Використаний в роботі теоретичний підхід застосовано для критичного аналізу диференціальної схеми обчислення ефективних квазістатичних електричних параметрів дисперсних систем. Показано, що вона є застосовною лише для систем з малими різницями діелектричних проникностей компонентів та у вузьких концентраційних інтервалах.


\vskip 15pt
\textbf{Ключові слова:} метод компактних груп, модель ядро-оболонка, електрична провідність, діелектрична проникність, дисперсна система, перколяція, композитні електроліти, нанокомпозити, диференціальний метод