%У дисертаційний роботі в рамках методу компактних груп неоднорідностей побудована та проаналізована модель невпорядкованої дисперсної системи частинок з морфологією тверде ядро--проникна оболонка, що була далі протестована на числових симуляціях та застосована для обробки експериментальних даних залежностей квазістатичних провідності квазістатичної провідності різних типів твердих композитних та полімерних композитних електролітів та провідності й проникності композитів типу діелектрик--провідник як функцій об'ємної концентрації компонент системи та температури.

Основні висновки з результатів роботи наступні.
\begin{itemize}
	\item Макроскопічні електричні властивості дисперсних систем суттєвим чином визначаються геометриними та електричними параметрами міжфазних шарів та можуть бути кількісно описані в рамках статистичної моделі ефективного електричного відгуку невпорядкованих систем частинок з морфологією тверде ядро--проникна оболонка, побудованої в роботі шляхом узагальнення методу компактних груп на такі модельні системи.
	
	\item Отримані рівняння для ефективної статичної провідності в достатній мірі точні для розглянутих модельних систем, що підтверджуються результатами порівняння їх розв`язків з даними симуляцій, отриманими методом Random Resistor Network.
	
	\item Отримані з кількісного опису експериментальних даних для квазістатичної провідності різних типів твердих композитних та полімерних композитних електролітів та провідності й проникності композитів типу діелектрик--провідник одночастинкові профілі провідності враховують вплив основних фізико-хімічних механізмів в системі та можуть бути використані для їх аналізу.
	
	\item Положення порогу електричної перколяції в моделі визначається відносною товщиною оболонки, а значення ефективних критичних індексів залежать як від геометричних та електричних параметрів компонентів, так і способу обробки експериментальних даних, а тому демонструють широкий спектр значень.
	
	\item Диференціальна схема аналізу ефективних квазістатичних електричних параметрів диспесних систем є внутрішньо непослідовою та застосовною лише для систем з малими різницями діелектричних проникностей компонентів та вузьких концентраційних інтервалів диспергованих частинок.
\end{itemize}

Розроблена модель є гнучким інструментом для обробки та електроспектроскопічного аналізу дисперсних систем різного типу.