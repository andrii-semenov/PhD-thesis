
\paragraph{Актуальність теми}
Актуальність роботи визначається як нагальними практичними 
задачами створення та застосування нових композитних матеріалів 
з бажаними  та контрольованими електрофізичними властивостями 
(наприклад, тверді композитні та полімерні композитні електроліти), 
суттєво відмінними від властивостей природних речовин, так і 
необхідністю побудови і вдосконалення надійних теоретичних 
моделей для кількісного опису та діагностики їх характеристик. 

Робота присвячена побудові та аналізу теоретичної моделі для 
опису найменш дослідженого, але найбільш поширеного типу 
тривимірних невпорядкованих систем, утворених диспергуванням 
частинок наповнювача в несучу матрицю. Ключовими проблемами, 
далекими до свого розв’язання, при створенні послідовної 
теорії таких систем є врахування різного роду міжфазних 
ефектів (нерегулярність форми частинок; контактний опір; 
утворення оксидних шарів; формування високопровідних областей 
з підвищеною концентрацією дефектів чи іонів; аморфізація 
полімерної матриці тощо), змін властивостей самої матриці 
(внаслідок неконтрольованого легування, забруднення, змін 
внутрішньої структури тощо) та послідовний розрахунок 
багаточастинкових поляризаційних та кореляційних ефектів.

Побудована в дисертаційній роботі аналітична теорія ефективного 
квазістатичного електричного відгуку невпорядкованих систем
частинок з морфологією тверде ядро-проникна оболонка є 
багаточастинковою та дозволяє враховувати вплив міжфазних 
та матричних ефектів через моделювання одночастинкового 
електричного профілю комплексної діелектричної проникності 
оболонок. Здобуті основні теоретичні співвідношення між 
ефективною статичною електричною провідністю системи та 
електричними і геометричними параметрами компонентів 
підтверджуються результатами їх порівняння з існуючими даними 
симуляцій методом Random Resistor Network (RRN) та спроможністю 
адекватно описувати широкі масиви експериментальних даних 
для ефективної квазістатичної провідності твердих композитних 
і полімерних композитних електролітів, ефективних електричної 
провідності та діелектричної проникності  в околі порогу 
електричної перколяції в системі діелектрик-провідник із 
міжфазним шаром. Теорія також дозволяє показати непослідовність 
та обмеженість поширеної диференціальної схеми для обчислення 
ефективних електричних параметрів гетерогенних систем.



\paragraph{Зв'язок з науковими програмами, планами, темами}
Дисертаційна робота виконувалась на кафедрі теоретичної фізики і 
астрономії Одеського національного університету імені І.~І.~Мечникова, 
а також є складовою частиною досліджень, які проводились
за держбюджетною темою «Дослідження термодинамічних, критичних та 
кінетичних властивостей рідких металів та їх сплавів» No 0118U000202, а 
також за держбюджетною темою «Рівняння стану, термодинамічні та 
кінетичні властивості нанофлюїдів. Дослідження структурування 
нанофлюїдів на основі кореляційної спектроскопії та спектроскопії 
діелектричної проникностi» No 113U000374.


\paragraph{Мета, задачі, об'єкт, предмет та методи досліджень}
\textbf{Метою} роботи є побудова теорії ефективних електричних 
властивостей невпорядкованих дисперсних систем частинок з 
морфологією тверде ядро-проникна оболонка. У зв’язку з цим 
були поставлені \textbf{задачі}:

\begin{enumerate}
\item
Розробити теорію електродинамічної гомогенізації невпорядкованих 
систем провідних частинок у рамках методу компактних груп 
(МКГ)~\cite{Sushko2007, Sushko2009, SushkoJPD2009, Sushko2017}, 
для чого узагальнити та замкнути МКГ на випадок провідних 
частинок.
\item
Проаналізувати в рамках цієї теорії ефективні електричні 
властивості невпорядкованих систем частинок з морфологією 
тверде ядро--проникна оболонка та протестувати теорію шляхом 
порівняння отриманих результатів з даними числових 
симуляцій.
\item
Дослідити застосовність теорії до опису електричних 
властивостей твердих та полімерних композитних 
електролітів.
\item
Дослідити застосовність теорії до опису електричної 
перколяції в дисперсноподібних композитах. 
\item
Виконати критичний аналіз диференціальної схеми 
обчислення ефективних електрофізичних параметрів 
гетерогенних систем
\end{enumerate}

\textbf{Об'єкт дослідження.} Модельна макроскопічно однорідна та 
ізотропна система частинок з морфологією тверде ядро--проникна оболонка. 

\textbf{Предмет дослідження.} Квазістатична комплексна діелектрична 
проникність систем частинок з морфологією тверде ядро--проникна оболонка.

\textbf{Методи дослідження.} У роботі був використаний метод 
компактних груп неоднорідностей~\cite{Sushko2007, Sushko2009, 
SushkoJPD2009, Sushko2017}, який дозволяє врахувати 
багаточастинкові поляризаційні і кореляційні ефекти в 
довгохвильовому межі, уникаючи деталізації їх розрахунку.


\paragraph{Наукова новизна отриманих результатів}
В роботі отримано наступні результати:

\begin{itemize}
\item 
В рамках методу компактних груп неоднорідностей побудовано 
внутрішньо замкнену статистичну модель квазістатичного 
електричного відгуку макроскопічно однорідних та ізотропних 
дисперсних систем частинок з морфологією типу тверде 
ядро--проникна оболонка.
\item
Показано адекватність моделі для опису концентраційних 
залежностей статичної провідності, отриманих методом числових 
симуляцій RRN для  модельних систем з електрично однорідними 
та неоднорідними оболонками,  та її суттєві переваги  над 
моделям Максвелла-Гарнетта, Бруггемана та Накамури-Нана. 
\item
Показано застосовність теорії до кількісного опису 
експериментальних даних з ефективної провідності твердих 
композитних та полімерних композитних електролітів та 
аналізу ролі різних фізико-хімічних механізмів у її формуванні. 
Внески останніх можна ефективно врахувати через профіль 
комплексної діелектричної проникності проникних оболонок. 
\item
Показано застосовність теорії до кількісного опису ефективних 
електричної провідності та діелектричної проникності твердих 
невпорядкованих композитів в околі порогу електричної 
перколяції. Встановлено залежність положення порогу перколяції 
від геометричних параметрів оболонки. Продемонстровано 
залежність ефективних  критичних індексів для таких систем 
від геометричних та електричних параметрів компонентів та 
способу обробки експериментальних даних.
\item
Показано внутрішню непослідовність та загальну обмеженість 
диференціальної схеми для аналізу ефективних квазістатичних 
електричних параметрів диспесних систем.
\end{itemize}


\paragraph{Практичне значення отриманих результатів}
Розвинута теорія може розглядатися як новий 
гнучкий інструмент для аналізу та діагностики як ефективних 
електрофізичних параметрів невпорядкованих композитних систем,
так і існуючих методів їх вивчення. 


\paragraph{Особистий внесок здобувача}
Три статті~\cite{Sushko2013,Sushko2018JML,Sushko2018PRE} виконані 
у співавторстві з науковим керівником. Загальна постановка задач 
статей~\cite{Sushko2013,Sushko2018JML,Sushko2018PRE} належить 
доц.~Сушку М.Я.. При роботі над цими статтями здобувач брав участь 
в пошуку та аналізі пов'язаних з ними теоретичних матеріалів та
експериментальних даних, виконував з науковим керівником паралельні
взаємоконтролюючі теоретичні розрахунки та обробки даних симуляцій 
та експерименту, брав участь в інтерпретації, аналізі результатів 
та підготовці їх до опублікування. Також здобувачем було виказано 
ідею про використання крайових умов для замикання процедури 
гомогенізації, проаналізовано проблему відображення результатів 
досліджуваної моделі на результати існуючих комп'ютерних симуляцій, 
розв'язано задачу відновлення провідності реальної матриці через 
параметри дальньої частини модельного профілю провідності оболонки.

Задачу статті~\cite{Semenov2018} та її повне розв'язання належать здобувачу.



\paragraph{Апробація результатів дисертації}
Результати дисертації доповідалися на семінарах кафедри теоретичної 
фізики, а також були представлені автором на наукових
конференціях/школах/семінарах, з яких дванадцять міжнародних:
\begin{enumerate}
	\item 4-th International Conference on Statistical Physics: Modern Trends and Applications, Lviv, Ukraine, 2012.
	\item 25-th International Conference: Disperse Systems, Odesa, Ukraine, 2012.
	\item 5-th International Symposium: Methods and Applications of Computational Chemistry,  Kharkiv, Ukraine, 2013.
	\item 6-th International Conference Physics  of  Liquid  Matter:  Modern Problems,  Kyiv, Ukraine, 2014.
	\item 26-th International Conference: Disperse Systems,  Odesa, Ukraine, 2014.
	\item 2015 International Young Scientists Forum on Applied Physics,  Dnipropetrovsk, Ukraine, 2015.
	\item 27-th International Conference: Disperse Systems, Odesa, Ukraine, 2016.
	\item International conference: Development of innovation in the technical, physical and mathematical fields of sciences, Mykolayiv, Ukraine, 2016.
%	\item IX Conference of Young Scientists ``Problems of Theoretical Physics'', Kyiv, Ukraine, 2018.
	\item 8-th International  Conference Physics  of  Liquid  Matter: Modern Problems, Kyiv, Ukraine, 2018.
	\item 5-th International Conference on Statistical Physics: Modern Trends and Applications, Lviv, Ukraine, 2019.
	\item 7-th International Conference: Nanotechnologies and Nanomaterials,  Lviv,\\ Ukraine, 2019.
	\item 28-th International Conference: Disperse Systems, Odesa, Ukraine, 2019.
\end{enumerate}


\paragraph{Структура та обсяг роботи}
Дисертація складається зі вступу, п'яти розділів, висновків і 
списку використаних джерел, що містить 81 посилання. Загальний обсяг 
дисертації -- 115 сторінок друкованого тексту.